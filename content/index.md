---
Title: Home
Description: This is our index page.
# icon: fa fa-home
---

<!-- Home page
========================== -->

<!-- The source for this page is in `content/index.md`.

This is a sample home page written in markdown with some frontmatter defined.

This is an example test for my video.

* Hello World
* This is a test

1. Hej
2. Hej -->

![me](%assets_url%/img/me.png){.me}


Hej!

Carol Vesterlund heter jag och på bilden ovan, ser ni mig precis innan start i “Vidösternsimmet 21 km+ 2013”. Det fotografiet fångar en glimt av den person jag var innan jag blev sjuk året därpå.

Fram till 2014 var jag aktiv elitidrottare inom simning, en passion som följt mig sedan ungdomen. Jag hade även en 14-årig karriär inom Svenska McDonald’s, där jag under de första åtta åren arbetade på nyöppnade restauranger eller restauranger som behövde "styras upp" runt om i landet.

Mitt uppdrag var att optimera driften, förbättra lönsamheten, utveckla och utbilda medarbetare samt implementera system inom områden som utbildning, arbetsmiljö, human resources, miljöarbete(hållbar utveckling/återvinning), operations och service management.


Drivkraften för att få dessa restauranger att nå sin fulla potential var att under processens gång få nöjet att se hur medarbetarna allt eftersom började trivas med sitt jobb, se hur de utvecklades pså ett positivt sett i takt med sin utbildning/nya arbetsuppgifter och att de visade stolthet för både sin arbetsplats/arbetsinsats och för sina arbetskamrater när de  interagerade med gäster eller med nära och kära.

De sista åren på McDonald’s klättrade jag vidare uppåt inom karriären och fördjupade mina kunskaper inom ledarskap, personlig utveckling och business control.


2013 valde jag att ”kasta bort slipsen” och lämnade McDonald’s för att utbilda mig till elittränare inom svensk simidrott och samtidigt  doktorera inom sports management.
Hösten 2014 tog livet tvärstopp. Från att ha varit en väldigt aktiv person kunde jag över en natt plötsligt inte röra mig alls, vilket blev en enorm utmaning att hantera. Men skam den som ger sig…


År 2022 började jag äntligen vinna över sjukdomen. Valde då att lite planlöst läsa på distans via Komvux och ta olika högskole- och universitetskurser inom programmering och språk som latin, ryska och kinesiska för att utforska nya vägar inför framtiden.
Idag vet jag att jag vill bli webbutvecklare, och när jag är färdigutbildad inom nyssnämda, planerar jag att vidareutbilda mig inom informationssäkerhet och cybersäkerhet.

Förhoppningsvis kan jag, en snart 50-årig tilltufsad tant med nya mål i sikte, använda mina nyvunna kunskaper för att bidra till att göra världen lite bättre än vad den är just idag.


I övrigt är jag född altruist och i grunden utbildad miljövetare.

Finner även ett stort intresse i växter inom den svenska faunan och älskar att fiska. 

Jag försöker lära mig att väva på lediga stunder och är tacksam över att nu kunna ta långa skogspromenader med min hund varje dag.

